58

consilium, id efficere studentis, ut discipulus
probe intelligat, ne primo loco attendat ad
artificia sophistarum et rhetorum, quasi haec
maxime necessaria sint ad eloquentiam; sed
ut ante omnia discat recte cogitare, alioquin
omnia dicendi artificia fallacia esse ac nullius
pretii 1).

Hoc consilio examinat cum Phaedro oratio-
nem quandam Lysiae, qua hic demonstrare
conabatur, feliciorem praedicandum esse eum
qui non amore captus esset quam τὸν ἐρωτικόν,
propter multa et magna damna quibus amor
amantes afficiat3 quae oratio, artificioso nitore
splendens et flosculis ornata, carebat sana

 

1) Quomodo dialectica praeparet ad rhetoricam Socrates
praesertim ostendit in Phaedr. p. 271 A. B. C.: „efficit ut probe
animum cognoscamus, num ἓν καὶ ὃμοίον sit, an vero, κατὰ
σώματος μορφὴν πολυειδές. Deinde ostendit, quid cuique
facere et quid a quoque pati natura possit (ὂτῳ τί ποιεῖν ἦ
παθεῖν ὑπὸ τοῦ πέφυκεν). Tertio, dispositis orationum et
animi generibus eorumque affectionibus, persequitur omnes
causas, suam cuique adjungens, atque docens, qualis animus
qualibus orationibus quam ob causam necessario vel in persua-
sionem adducatur vel non adducatur” (Of. porro 271 D—272
O. 273 D—274 B. 277 Β. C.) —- De necessitudine inter
dialecticam et rhetoricam vid. Cic. Orat. 113: „Zen0, quum
compresserat digitos pugnumque fecerat, dialecticam ajebat
ejusmodi esse; quum autem diduxerat et manum dilataverat,
palmae illius similem esse dicebat eloquentiam (h. c.
rhetoricam).’'

