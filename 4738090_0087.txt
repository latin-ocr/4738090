69

opinionibus pollutus videtur, dolendum magis
quam mirandum aut culpandum est. g Ut exem-
pla afferam, loci qui leguntur lib. 2. cap. 1,
lib. 2. cap. 18, ξ 6, non sincerum recti
sensum referunt 1).

Tres illi viri, Aristoteles, Cicero et Quinc-
tilianus, quasi thesaurum nobis reliquerunt
praeceptorum artiS‚ quae omni tempore in
honore erunt. Eorum systema rhetorices ,
Platonis a fonte derivatum, sicut sua cuique
domus· notum esse debet omnibus, qui rite
instructi et parati ad dicendum accedere velint.
Ceterum pulcherrimos locos ex eorum operibus
oratoriis, adjectis nonnullis Dionysii Halicar-
nassensis‚ Longini, aliorumque animadversio-
nibus, collegit Ι. Hildebrand in opere: Aestlzetz'ca
’ litteraria, quod sane lectu utilissimum est.

Non est mihi propositum, in adumbranda
historia rhetorices ulterius progredi. Gom·
memorandis illis scriptoribus id tantum indi-
care volui, ex eorum methodo rhetoricae
tractandae apparere, hano disciplinam arcte
conjunctam esse cum verae eloquentiae
principiis.

 

1) Vid. quae in Quinctiliano reprehendit Bernhardy in.
opere: Gruudriss der Intiimischen litteratur.

—oossosso-o—

