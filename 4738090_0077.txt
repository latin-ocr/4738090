59

ratione omnique arte dialectica. Ostendit igitur
Socrates primum, deesse in oratione Lysiae
definitionem rei, de qua agitur3 deinde,
neglexisse Lysiam, quod orator animadvertat
oportet, id de quo disceptaturus est sitne
ἀμφισβητήσιμον necne. Deinceps sic pergit:
»Attende‚ o Phaedre, ad hanc orationem et
vide, quomodo Lysias non ab initio exorsus, sed a
calce argumentum quasi retrorsum transnare
conetur, atque exordiatur ab iis quae in fine
demum orationis amator amato dicturus erat.
Praeterea‚nonne temere disjectae tibi viden-
tur ceterae orationis partes? Nonne oportet
quamque orationem ita compositam esse uti
ζῷον, suo quasi corpore et figura praeditum, ut
nec capite careat nec pedibus, atque media et
extrema habeat inter se et cum toto conve-
nientia apteque descripta?” 1) Denique, oratio
, Lysiae comparari potest cum epitaphio Midae
Phrygis:

1) Oui haecce legenti non in mentem venit locus Horatii
in Epist ad Pisones princ.
Humano capiti cervicem pictor equinam
J ungere si velit, et varias inducere plumas,
Undique collatis membris, ut turpiter atrum
Desinat in piscem mulier formosa superne etc.
Off. etiam Aristot. Poet. 8, ἓ 3, Dionys. Halicarn. Art.
rhet. 10, § 6, Quinctil. Instit. Orat. ’7. praef. ξ 2.

