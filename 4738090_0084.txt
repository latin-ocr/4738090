66

riore artis cognitione conjungeret eandemque
popularibus suis explicaret. Quod testantur
ipsius scripta, quae de rhetorica arte composuit:
libri de Inventione, de Oratore, Orator, BrutuS,
Topica, Partitiones oratoriae, de optimo
genere oratorum. In opere de Oratore ut
Socratici dialogi formam sequitur , ita in rebus
etiam et sententiis Platonem refert. Sententia
a Crasso enuntiata: dicere oportere memoriter,
cum scientia rerum, justo ordine, cum elocu-
tione elaborata et recta pronuntiatione: haec
summam continet eorum, quae in his libris
disputantur, atque de diversis his partibus
ita agit, ut summa diligentia tam maxima
quam minima persequatur. In pulcherrimo
h'oc opere agnoscere nobis licet magnum
oratorem, qui principiis veri, pulchri et boni
quasi superstruit facultatem oratoriam 1). — In
libro, qui inscribitur Orator, perfecti oratoris
formam et speciem exprimit, ductam illam
ex intima philosophia3 quo fundamento posito ,
agit de tribus dicendi generibuS, quae sunt-
grande, tenue, medium; respondeant haec genera
oportet rebus quae tractantur, ut ita forma
plane accommodata sit ad materiem. —- Brutus
continet historiam oratorum Graecorum et

 

1) Vid. ipsius judicium de hocce opere ad Attio. 13. 19.

