57

In sermone Socratis cum Phaedro, in quo
huic praecipit, qua via et ratione aliquis vere
orator evadere possit, quum hic cuperet
discere, quae sit vera rhetorica, mirum
nobis accidit ubi Socratem audimus graviora
quaedam e dialecticis petita ei explicantem.
Phaedrus attentus ad ea quae audit ex homine,
quem unum maxime veneratur, et exspectans
mox etiam rhetorices praecepta se auditurum,
spe frustratus tandem erumpit in haec verba:
»Hanc quidem artem recte mihi videris appel—
lare dialecticam, rhetorica vero mihi videtur
adhuc nos sugere.'’ Cui Socrates ironice, ut
solebat: »Quid dicis? pulchrum sane erit nego-
tium, quod dialectices expers arte tamen per·
cipiatur3 non tamen prorsus est negligendum
illud tibi et mihi; sed dicamus, quid tandem
sit rhetorices illud quod reliquum est'' 1).
Deinceps enumerare incipit singularia quaedam
complurium rhetorum inventa, σκώπτων αὐτά,
in reliquo autem sermone perpauca tantum e
rhetoricis memorat, rediens inter sermoci-
nandum ad dialectica.

Cavcamus vero, ne jocosum illud Socratis re-
sponsum nos decipiat! Indicat tantum sapientis

 

1) Phaedr. p. 266. O. D.

