5

societate habeat sermo ex imo pectore pro-
ficiscens.

Itaque, si tantis jam laudibus eloquentiam
celebrarunt veteres, quibus pro parte tantum
saluberrimam ejus vim agnoscere licuit, quanti
pretii ipsam aestimare decet nos christianae
veritatis luce illustratos? Quod si ita est,
videretur omnino probabile, hac in parte nos
, ab illis nihil addiscere posse; contrarium vero
obtinet. Oporteret sane nos plenius et rectius
quam veteribus concessum fuit, illa perspi-
cere, attamen res non ita se habet. Quare , quae
nimis saepe negligimus vel obliviscimur, ea
revocari nobis in mentem possunt ab ipsis. illis
veteribus, qui pro summo, quo ducebantur,
veri amore, acriter rem perspiciebant, quac
ipsis maximopere cordi erat, ut in illorum
doctrina, tanquam in speculo, nosmet ipsos
intueri liceat. Forsitan accidet ut subinde
erubescamus, si cum illorum principiis nos-
tram consuetudinem comparemus.

Veteres quum dico, prae ceteris intelligo
Socratem, qui, ut Cicero ait, omnium erudito-
rum testimonio, totiusque judicio Graeciae,
quum prudentia tum vero eloquentia omnium
fuit facile princeps 1). Hunc igitur cx anti=

 

’1) Cio. de Orat. 3. 16.

