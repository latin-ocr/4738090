40

poterit. Hanc enim facultatem nemo adipisci
potest, qui non natura ita formatus sit, ut
a tenera inde aetate, antequam quid bonum,
quid malum sit, discernere potest, sponte sua
e rebus pulchris et bonis voluptatem, contra
e turpibus et pravis dolorem capiat 1>; qui
non Sit φύσει μνήμων, εὐμαθής, μεγαλοπρεπής, εὔχαρις,
φιλός τε καὶ ξυγγενὴς ἀληθείας, δικαιοσύνης, ἀνδρείας,
σωφροσύνης 2). Nec sane mirum nobis accidit,
quando Socratem ita disserentem audimus,
quam ille in oratore postulat φύσιν, hanc unice
fere cerni in ea animi conditione qua ad
optima quaeque aptus sit. f

Ne tamen obliviscamur latius etiam patere
eam quae in oratore requiritur φασιν. Etenim
non ei sufficiet tali naturaet indole ad virtu-
tem praeditum esse, nisi accedat ea ingenii
facultas, quae necessaria est ut munere oratoris
recte perfungi quis possit: dotes illas dico
naturales, quae, ut ceteris artibus et operibus
singulis, ita oratoriae quoque arti privae ac
propriae sunt.

Doctrina (ait Horatius) vim promovet insitam 3).
Nec minus recte ad Pisones scribit:

qu nec studium sine divite vena

 

1) Cf. de-Legg. p. 653 A.
2) {De Rep. p. 487 A.
3) Carm. 3, 4. 33.

