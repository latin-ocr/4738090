4

clara in luce posuit religio christiana, ostendendo
quid sit propositum tanquam summum bonum
tam singulis hominibus quamuniverso generi
humano. Haec religio, quae jure ἡ ἀληθεία
vocatur, quia aperuit viam ad vitam vere vita-
lem, est religio gentium recentiorum, ejusque
conditor, qui vere de se praedicavit: ἐγώ εἶμι
ἡ ὁδός, η ἀληθεία καὶ ό βίος, nullam reliquit
dubitationem de gravissima quaestione, tam
singulis hominibus quam omni generi humano
proposita, quid sequendum, quid faciendum
sit? Non in obscuro latet responsum. Inves-
tigemus veritatem et confirmemus eam in
societate humana3 sequamur id quod vere
est pulchrum vereque bonum, in omni vitae
conditione, in omnibus actionibus!

Hic est scopus et finis'educationis generis
humani, quae varias habet partes et variis
ex fontibus adjumenta haurit. Magna sane
hac in re vis est vocis et orationis humanae,
muneris illius generi humano divinitus dati,
quo commune continetur animorum vinculum
atque instrumentum, quo nosmet invicem tan-
quam fratres adjuvemus, erudiamus ‚ doceamus.
Quo clarius autem religio christiana ostendit,
quid cuique propositum sit quo tendat, eo ple-
nius intelligere oportet omnes, qui Christo
nomen dederunt, quantam vim in hominum

