32

quam eximia reverentia τοῦ θείου, cum ardente
studio animum evehendi ad ea quae divina
sunt. Et tamen quam longe aber'at ab ea
rerum divinarum scientia, quam Christianae
doctrinae lux sequentibus aetatibus ostendit?
Quanto majorem ergo vim nostra haberet
eloquentia, si, τοῦ θείου amore flagrantes, ante
omnia sectaremur divinum tanquam summum
eloquentiae principium3 tum certe illud in
dicendo consequeremur, ut verba nostra velut ·
viventia ac spirantia essent.

f Hanc quidem perfectam eloquentiae speciem
mente complecti Socrati non licuit, attamen
si ad ipsa principia attendimus, quorum ille
auctorem et magistrum se praebuit, ea hac
etiam in parte prodesse aliquantum nobis
poterunt. In memoriam revocemus, quae e. g.
in Gorgia dicit, aliquando se venturum ad
tribunal Dei, eamque ob causam malle se hac
in vita injuria affici quam afferre injuriam
aut agere vel dicere quidquam, quod non
placeat Deo; — quae in Apologia tam fortiter
loquitur, oculum animi intendens in ea,
quae, secundum ipsius sententiam, diis pla-
ceant3-- quod denique saepius precatur, ut
in animo suo alatur τοῦ θείου amor, qui ipsum
regat dicentem, agentem, mentemque ad
’ sancta et divina evehat. Ita saepius Socrates.

