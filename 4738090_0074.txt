56

latur 1). Attendentes nempe, quam viam clari
oratores ingrederentur, et animadvertentes,
κ quem ad modum illi lucido cogitationum ordine,
delectu verborum, apta divisione vim orationis
augerent eoque multum praestarent ceteris,
quorum oratio nitore illo et lumine careret,-
animadversa notarunt et collegerunt, ut his
instructi paratius ad dicendum accederent.
’ Itaque sicut alia quaevis theoria, ita rheto-
rica quoque exstitit paullatimque increvit et
aucta est. Ars enim tum demum nascitur,
quum ea, quae ratione, usu, experientia didi-
cerimus, ad certam formam et methodum redigi
coepta sunt. Nec subite, quasi uno impetu, et
invenitur et perficitur; habet rudia et exigua
initia, deflexus, errores3 paullatim autem
maturescit sensimque eo tendit ut consum-
metur et ad perfectam artis formam accedat.
Haud igitur miremur, si apud Platonem,
qui plane intelligebat, quaenam sint verae
principia eloquentiae, incunabula tantum
atque primordia reperimus illius disciplinae,
cui propositum est, ut viam monstret iis qui
aliquando rostra adscendere cupiant.

 

1) Graeci vocabulo ῥητορική duplici sensu utuntur, elo-
quentiae nempe et artis oratoriae. Deinceps vox Rhetorica
posteriore tantum significatione usurpari solita est.

