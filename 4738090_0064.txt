46

clare edocet, oratorem scientia destitutum
nihil esse nisi χαλκὸς ἠχῶν ἤ κύμβαλον ἀλαλάζον.
Erasmus in dialogo, cui titulus: CiceronianUS,
colloquentes inducit Boulephorum, N osoponum
et Hypologum. Disputandi partes praecipuas
tribuit duobus prioribus, quum postremus ὑπολό-
rov tantum cujusdam vice fungatur. Nosoponus
gloriatur se esse oratorem Ciceronianum: nulli
scriptori locus est in bibliotheca sua, praeter-
quam uni Ciceroni, ubique habet imagines illius
belle pictas; Ciceronem totum prope edidicit3
omnes voculas in ipsius libris exstantes digessit
in lexicon, notavit formulas loquendi Ciceronis
proprias, congessit pedes omnes ‚ quibus Cicero
utitur, commata, cola, cetera3 exquisivit quo-
tuplici sensu occurrant compluria apud eum
vocabula, annotatis pagina, latere, versu; ope-
ram intendit ad deflexa ‚ derivata et composita ;
talibus instructus praesidiis jure se dici posse
Ciceronianum existimat, tam in scribendo
quam in dicendo. Lepidum sane ingenium!
Plane alia illum docet Boulephorus‚ qui nullius
vel certe exigui pretii putat opus illud labori-
osum, quo aliquis orator vere Ciceronianus
evadat. Statim incipit a scientia, quippe quae
sola oratorem vere sic dictum efficere possit,
atque in sermone suo pulcherrimam hanc
enuntiat sententiam, quum de oratore sacro

