29

ad vinciendum, si mulcta, ad solvendam lianc,
si exsilio, ad exsulandum, si morte denique,
ad moriendum, ipse primus accusator et sui
ipsius et ceterorum familiarium, nec parcens iis ,
sed ad hoc utens eloquentia, ut patefactis
maleficiis liberetur maximo malo, injustitia.
Ita dicamus, Pole, annon? Pol. Absurda
quidem, Socrates, mihi haec videntur, prae-
gressis tamen haud dubie quadrant (quibus
praegressis ipse Polus assensus erat). Socr.
Itaque vel illa redarguenda sunt vel haec
consequantur necesse est Pol. Sane ita se
habet 1).

In colloquio quod deinceps sequitur cum
Callicle, eo tendit Socratis oratio , ut demonstret
necesse esse eloquentiam in eo versari ut
homines quam optimos reddat, cogitque Cal-
liclem confiteri, eloquentiam tali nisam prin-
cipio aequalibus suis deesse, horum enim elo-
quentiam comparari posse cum arte tibicinariaâ€š
citharistica, vel cum poe'si dithyrambica,
tragica, quae artes omnes non nisi voluptatem
aliquam sectentur-3 atque talem fuisse elo-
quentiam Themistoclis, Cimonis, Miltiadis,
Periclis, quorum per eloquentiam cives nun-
quam meliores facti sint.

1) Gorg. p. 480.

